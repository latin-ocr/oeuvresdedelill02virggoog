166 AENEIDOS LIBER 11. *4⁶6-
lncidit= ast alii subeunt; nec saxa ‚ nec uuum

Telorum interea cessat genus·

Vestibulum ante ipsum primoque in limine Pyrrhus ³²
Exsultat, telis et luce coruscus ahena:
Qualis ubi in lucem coluber, mala gramina pastus
Frigida sub terra tumidum quem bruma tegebat,
Nunc positis novus exuviis), nitidusque juventa ,
Lubrica convolvitsublato pectore terga
Arduus ad solem, et linguis micat ore trisulcis.
Una ingens Periphas , et equorum agitator Achillis
Armiger Automedon , una omnis Scyria pubes
Succedunt tecto ‚ et flammas ad culmina jactant.
lpse inter primos correpta dura bipenni
Limina perrumpit, postesque a cardine vellit
AEratos; jamque ‚ excisa trabe , firma cavavit
Robora , et ingentem lato dedit ore fenestram.
Apparet domus intus, et atria longa patescunt3

Apparent Priami et veterum penetralia regum ,

Armatosque vident stantes in limine primo.

At domus interior gemitu miseroque tumultu

 

