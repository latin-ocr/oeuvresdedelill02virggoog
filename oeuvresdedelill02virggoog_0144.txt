136 AENEIDOS LIBER 11.

α Sanguine placastis ventOS, et virgine coesa ,
Cum primum Iliacas , Danai, venistis ad oras3
Sanguine quaerendi reditus ‚ animaque litandum
Argolica. n Vulgi quae·vox ut venit ad aures ,

Obstupuere animi, gelidusque per ima cucurrit

v. 116. ,

Ossa tremor 3 cui fata parent ‚ quem poscat Apollo.

Hic Ithacus vatem magno Calchanta tumultu
Protrahit in medios; quae sint ea numina Divum
Flagitat: et mihi jam multi crudele canebant
Artificis scelus , et taciti ventura videbant.

Bis quinos silet ille dies , tectusque recusat

Prodere voce sua quemquam , aut opponere morti.

Vix tandem magnis Ithaci clamoribus actus ‚ '

Composito rumpit vocem , et me destinat arae.

' Assensere omnes; et quae sibi quisque timebat

Unius in miseri exitium conversa tulere.

Jamque dies infanda aderat ε mihi sacra parari,
Et salsae fruges ‚ et circum tempora vittae.
Eripui, fateor, leto me, et vincula rupi3
Limosoque lacu per noctem obscurus in ulva
Delitui, dum vela , darent si forte , dedissent.
Nec mihi jam patriam antiquam spes ulla videndi,
Nec dulces natos , exoptatumque parentem;

Quos illi fors ad poenas ob nostra reposcent

Effugia, et culpam hanc miserorum morte piabunt.

Quod te , per superos et conscia numina veri,

