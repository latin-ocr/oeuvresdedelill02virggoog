58 AENEIDOS LIBER 1. v. 10⁶·

Talia jactanti stridens Aquilone procella
Velum adversa ferit , fluctusque ad sidera tollit.

Franguntur remi z tum prora avertit , et undis

Dat latus3 insequitur cumulo praeruptus aquae mons.
Hi summo in fluctu pendent: his unda dehiscens
Terram inter fluctus aperit ε furit aestus arenis.

Tres Notus abreptas in saxa latentia torquet τ

Saxa vocant Itali mediis quae in fluctibus Aras ,
Dorsum immane mari summO. Tres Eurus ab alto

In brevia et syrtes urget , miserabile visu!

Illiditque vadis, atque aggere cingit arenae‘.

Unam ‚ quae Lycios fidumque vehebat Orontem ‚
Ipsius ante oculos ingens a vertice pontus

In puppim ferit3 excutitur, pronusque magister
Volvitur in caput3 ast illam ter fluctus ibidem
Torquet agens circum , et rapidus vorat aequore vortex.
Apparent rari nantes in gurgite 'vasto ε

Arma virum , tabulaeque , et Troia gaza per undaS.

J am validam Ilionei navem , jam fortis Achatae ,

Et qua vectus Abas , et qua grandaevus Alethes ,
Vicit hiems : laxis laterum compagibus omnes

Accipiunt inimicum imbrem , rimisque fatiscunt.

