160 AENEIDOS LIBER 11. ’ Μιοο.
scandunt rursus equum , et nota conduntur in alvo·

Heu! nihil invitis fas quemquam fidere divis.
Ecce trahebatur passis Priameia virgo ²⁹
Crinibus a templo Cassandra adytisque Minervae ,
Ad coelum tendens ardentia lumina frustra3

Lumina, nam, teneras arcebant vincula palmas.

Non tulit hanc speciem furiata mente Coroebus ,
Et sese medium injecit periturus in agmen.

Consequimur cuncti, et densis incurrimus armis.
ἱ

Hic primum ex alto delubri culmine telis
Nostrorum obruimur, oriturque miserrima caedes ‚
Armorum facie et Graiarum errore jubarum.

⁴ Tum Danai, gemitu atque ereptae virginis ira ,
Undique collecti invadunt3 acerrimus Ajax ,

Et gemini Atridae , Dolopumque exercitus omnis:
Adversi rupto ceu quondam turbine venti
Confligunt , Zephyrusque, Notusque , et laetus Eois
Eurus equis3 stridunt silvae , saevitque tridenti ¹
Spumeus atque imo Nereus ciet aequora fundo.

Illi etiam , si quos obscura nocte per umbram

. Fudimus insidiis, totaque agitavimus urbe,
Apparent3 primi clypeos mentitaque tela ³⁰

Agnoscunt, atque ora sono discordia signant.

