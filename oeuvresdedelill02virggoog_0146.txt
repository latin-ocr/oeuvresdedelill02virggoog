138 AENEIDOS LIBER 11. v. 142-

Per‚ si qua est , quae restet adhuc mortalibus usquam
lntemerata fides , oro ‚ miserere laborum

Tantorum , miserere animi non digna ferentiS. n

His lacrymis vitam damus , et miserescimus ultro,
lpse viro primus manicas atque arcta levari
Vincla jubet Priamus3 dictisque ita fatur amicis:

« Quisquis es ‚ amissos hincjam obliviscere Graios ;
Noster eris; mihique haec edissere vera roganti.
Quo molem hanc immanis equi statuere? quis auctor?
Quidve petunt? quae relligio? aut quae machina belli? ι)
Dixerat. Ille , dolis instructus et arte Pelasga ‚
Sustulit exutas vinclis ad sidera palmasz

ιι Vos , aeterni igneS. et non violabile vestrum
Testor numen ‚ ait3 vos , arae, ensesque nefandi,
Quos fugi3 vittaeque deum ‚ quas hostia gessi:

Fas mihi Graiorum sacrata resolvere jura ,

Fas odisse virOS, atque omnia ferre sub auraS,

Si qua tegunt: teneor patriae nec legibus ullis.

Tu modo promissis maneas , servataque serves
Troja fidem , si vera feram , si magna rependam. -
» Omnis spes Danaum , et coepti fiducia belli,

Palladis auxiliis semper stetit. Impius ex quo
Tydides sed enim , scelerumque inventor Ulysses ‚
Fatale aggressi sacrato avellere templo

Palladium ‚ caesis summae custodibus arcis ,

