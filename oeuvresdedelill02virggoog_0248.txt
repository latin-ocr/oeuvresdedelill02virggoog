240 AENEIDOS LIBER 111. *οΙιυιο
Lyctius Idomeneus ; hic illa ducis Meliboei

Parva Philoctetae subnixa Petilia muro.

Quin , ubi transmissae steterint trans aequora classes„
Et positis aris jam vota in littore solves3
Purpureo velare comas adopertus amictu ‚

Ne qua inter sanctos ignes in honore deorum
Hostilis facies occurrat , et omina turbet.

Hunc socii morem sacrorum , hunc ipse tenet0‚
Hac casti maneant in religione nepotes.

Ast , ubi digressum Siculoe te admoverit orae -
Ventus , et angusti rarescent claustra Pelori,
Laeva tibi tellus , et longo laeva petantur

AEquora circuitu ε dextrum fuge littus et undas,
Haec loca ‚ vi quondam et vasta convulsa ruina ,
Tantum aevi longinqua valet mutare vetustas!
Dissiluisse ferunt , cum protenus utraque tellus
Una foret t venit medio vi pontus , et undis
Hesperium Siculo latus abscidit , arvaque et urbes
Littore diductas augusto interluit aestu.

Dextrum Scylla latus , laevum implacata Charybdis
Obsidet , atque imo barathri ter gurgite vastos
Sorbet in abruptum fluctus ‚ rursusque sub auras
Erigit alternos , et sidera verberat unda.

At Scyllam caecis cohibet spelunca latebris,

Ora exsertantem ‚ et naves in saxa trahentem.

Prima hominis facies , et pulchro pectore virgo ,

