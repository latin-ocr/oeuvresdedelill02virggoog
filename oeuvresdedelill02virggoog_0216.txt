208 AENEIDOS LIBER 111. v·¹9·

Sacra Dionaeae matri divisque ferebam

Auspicibus coeptorum operum 3 superoque nitentem
Coelicolum regi mactabam in littore taurum.

Forte fuit juxta tumulus ⁸ , quo cornea summo
Virgulta ‚ et densis hastilibus horrida myrtus·
Accessi ε viridemque ab humo convellere silvam
ConatuS, ramis tegerem ut frondentibus aras ‚
Horrendum et dictu video mirabile monstrum.
Nam quae prima solo ruptis radicibus arbos
Vellitur , huic atro liquuntur sanguine guttae ‚

Et terram tabo maculant. Mihi frigidus horror

Membra quatit , gelidusque coit formidine sanguis·
Rursus et alterius lentum convellere vimen
Insequor , et causas penitus tentare latentes3

Ater et alterius sequitur de cortice sanguis

Multa movens animo ‚ nymphas venerabar agrestes ,
Gradivumque patrem , Geticis qui praesidet arvis3
Rite secundarent visus , omenque levarent.

Tertia sed postquam majore hastilia nisu

Aggredior ‚ genibusque adversae obluctor arenae ‚
Eloquar, an sileam? gemitus lacrymabilis imo
Auditur tumulo , et vox reddita fertur ad aures :

α Quid miserum , AEnea , laceras? jam parce sepulto;
Parce pias scelerare manus· Non me tibi Troja
Externum tulit, aut cruor hic de stipite manat.

Heu! fuge crudeles terras , fuge littus avarum ⁹.

