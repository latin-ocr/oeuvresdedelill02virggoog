8⁴2 AENEIDOS LIBER Ι. - ν.379-

Nos Troja antiqua , si vestras forte per ⁸aures
Trojae nomen iit , diversa per aequora vectos
Forte sua Libycis tempestas appulit oris.

, Sum pius AEneas ‚ raptos qui ex hoste Penates
Classe veho mecum , fama super aethera notus,
Italiam quaero patriam, et genus ab Jove summo ε -
Bis denis Phrygium conscendi navibus aequor ,
Matre dea monstrante viam ‚ data fata secutus;
Vix septem convulsae undis Euroque supersunt'.
Ipse ignotus , egens , Libyae deserta peragro ‚
Europa atque Asia pulsuS. n Nec plura querentem

Passa Venus , medio sic interfata dolore est :

a Quisquis es ‚ haud , credo , invisus coelestibus auras
Vitales carpis , Tyriam qui adveneris urbem.
Perge modo , atque hinc te reginae ad limina perfer.
Namque tibi reduces socios classemque relatam
Nuncio ‚ et in tutum versis aquilonibus actam ‚
Ni frustra augurium vani docuere parentes·
Adspice bis senos laetantes agmine cycnos ,
AEtherea quos lapsa plaga Jovis ales aperto
Turbabat coelo ε nunc terras ordine longo
Aut capere , aut captas jam despectare videntur.
Ut reduces illi ludunt stridentibus alis ,
Et coetu cinxere polum , cantusque dedere3

Haud aliter puppesque tuae , pubesque tuorum ,

