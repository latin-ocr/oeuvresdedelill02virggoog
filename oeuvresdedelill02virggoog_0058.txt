50 AENEIDOS LIBER Ι.

Ostia, dives opum , studiisque asperrima be11i;·

Quam Juno fertur terris magis omnibus unam
Posthabita coluisse Samo: hic illius arma ‚

Hic currus fuit t hoc regnum dea gentibus esse ‚
Si qua fata sinant ‚ jam tum tenditque fovetque.
Progeniem sed enim Trojano a sanguine duci
Audierat , Tyrias olim quae verteret arces3
Hinc populum late regem ς belloque superbum ,
Venturum excidio Lihyaez sic volvere Parcas.
Id metuens ‚ veterisque memor Saturnia belli,
Prima quod ad Trojam pro'caris gesserat Argis ,
Necdum etiam causae irarum saevique dolores
Exciderant animo: manet alta mente repostum
Judicium Paridis ‚ spretaeque injuria formae ‚
Et genus invisum ‚ et rapti Ganymedis honores·
His accensa super, jactatos aequore toto

Troas , reliquias Danaum atque immitis Achilli,
Arcebat longe Latio z multosque per annos
Errabant acti fatis maria omnia circum.

Tantae molis erat Romanam condere gentem l

Vix e conspectu Siculae telluris in altum

(V.

18.

