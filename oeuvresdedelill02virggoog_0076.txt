68 AENEIDOS LIBER 1.. v·²¹9·

Implentur veteris bacchi pinguisque ferinae

Postquam exempta fames epulis , mensaeque remotae ‚ ι

Amissos longo socios sermone requirunt ,

Spemque metumque inter dubii, seu vivere credant ,
Sive extrema pati, nec jam exaudire vocatos·
Praecipue pius AEneas nunc acris Orontei ,

Nunc Amyci casum gemit ‚ et crudelia secum·

, Fata Lyci, fortemque Gyan ‚ fortemque Cloanthum.

Et jam finis erat , cum Jupiter aethere summo
Despiciens mare velivolum ‚ terrasque jacenteS,
Littoraque} et latos populos ‚ sic vertice coeli
Constitit , et 'Libyae defixit lumina regnis.

Atque illum tales⁴ jactantem pectore curas ²⁵
Tristior, et lacrymis oculos suffusa nitentes ,
Alloquitur Venus: α Ο qui res hominumque deumque'
AEternis regis imperiis , et fulmine terres , ’
Quid meus AEneas in te committere tantum ,
Quid Troes potuere ,quibus tot funera· passis
Cunctus ob Italiam terrarum clauditur orbis?
Certe hinc Romanos olim volventibus annis
Hinc fore ductores , revocato a sanguine Teucri,
Qui mare ‚ qui terras omni ditione tenerent ,
Pollicitus ε quae te, genitor,⁸ sententia vertit?

¹ Hoc equidem occasum Trojae tristesque ruinas

Solabar, fatis contraria fata rependens.

