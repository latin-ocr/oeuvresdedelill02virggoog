 

LIBER Π.

Conticuere omnes , intentique ora tenebant.

Inde toro pater AEneas sic orsus ab alto:

ιι Infandum ‚ regina , jubes renovare dolorem ¹ ς
Trojanas ut opes et lamentabile regnum
Eruci-int Danai3 quaeque ipse miserrima vidi,
Et quorum pars magna fui. Quis , talia fando ‚
Myrmidonum , Dolopumve , aut duri miles Ulyssei‚
Temperet a lacrymis? Et jam nox humida coelo
Praecipitat, suadentque cadentia sidera somnos;
Sed ‚ si tantus amor casus cognoscere nostros ,
Et breviter Trojae supremum audire laborem ,
Quamquam animus meminisse horret, luctuque refugit,
Incipiam. Fracti bello , fatisque repulsi,
Ductores Danaum ‚ tot jam labentibus annis ,
Instar montis equum, divina Palladis arte ‚
AEdificant ‚ sectaque intexunt abiete costas:
Votum pro reditu simulant3 >ea fama vagatur.
Huc delecta virum sortiti corpora furtim

Includunt caeco lateri, penitusque cavernas

