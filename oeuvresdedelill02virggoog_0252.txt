244- AENEIDOS LIBER I-H.

Impulit , et teneras turbavit janua frondes ,
Numquam deinde cavo volitantia prendere saxo ,
Nec revocare situs , aut jungere carmina curat.
Inconsulti abeunt , sedemque odere Sibyllae.

Hic tibi ne qua morae fuerint dispendia tanti,
Quamvis increpitent socii, et vi cursus in altum
Vela vocet ‚ possisque sinus implere secundos ,
Quin adeas vatem ‚ precibusque oracula poscas:
Ipsa canat , vocemque volens atque ora resolvat. ·
Illa tibi Italiae populna, venturaque bella,

Et quo quemque modo fugiasque ferasque laborem ,
Expediet3 cursusque dabit venerata secundos·
Haec sunt quae nostra liceat te voce moneri.

Vade age , et ingentem factis fer ad aethera Trojam. n

Quae postquam vates sic ore effatus amico est ‚
Dona dehinc auro gravia , sectoque elephanto ‚
Imperat ad naves ferri, stipatque carinis
ingens argentum , Dodonaeosque lebetas ,
Loricam consertam hamis auroque trilicem ,

Et conum insignis galeae ‚ cristasque comantes ,
Arma Neoptolemi 3⁵. Sunt et sua dona parenti.
Addit equos , additque duces:

Remigium supplet; socios simul instruit armis.

Interea classem velis aptare jubebat

Anchises ‚ fieret vento mora ne qua ferenti.

⁴49·

 

 

