176 AENEIDOS LIBER 11. *573-
Abdiderat sese , atque aris invisa sedebat.

Exarsere ignes anim03 subit ira cadentem

Ulcisci patriam ‚ et sceleratas sumere poenas,

α Scilicet haec Spartam incolumis patriasque Mycenas
Adspiciet ‚ partoque ibit regina triumpho?
conjugiumque , domumque, patres ‚ natosque ‚ videbit,
Iliadum turba et Phrygiis comitata ministris?
Occiderit ferro Priamus? Troja arserit igni?
Dardanium toties sudarit sanguine littus?

Non ita3 namque etsi nullum memorabile nomen
Feminea in poena est , nec habet victoria laudem ,
Extinxisse nefas tamen , et sumpsisse merentis
Laudabor poenas ‚ animumque explesse juvabit

Ultricis flammae ‚ et cineres satiasse meorum. »

Talia jactabam , et furiata mente ferebar3
Cum mihi se , non ante oculis tam clara , videndam
Obtulit ‚ et pura per noctem in luce refulsit
Alma parens ‚ confessa deam , qualisque videri
Coelicolis et quanta solet3 dextraque prehensum
Continuit , roseoque haec insuper addidit ore:
α Nate , quis indomitas tantus dolor excitat iras?
Quid furis? aut quonam nostri tibi cura recessit?
Non prius adspicies ubi fessum aetate parentem
Liqueris Anchisen? superet conjuxne Creusa ‚

Ascaniusque puer? quos omnes undique Graiae

