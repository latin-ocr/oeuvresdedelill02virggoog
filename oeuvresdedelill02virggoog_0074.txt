66 AENEIDOS LIBER 1. v.194·
Cornibus arboreis , sternit3 tum vulgus et omnem
Miscet agens telis nemora inter frondea turbam„

Nec prius absistit, quam septem ingentia victor
Corpora fundat humi, et numerum cum navibus⁸ aequet ε
Hinc portum petit3 et socios partitur in omnes,

Vina , bonus quae deinde cadis onerarat Acestes

Littore Trinacrio ‚ dederatque abeuntibus heros ‚
Dividit , et dictis moerentia pectora mulcet}

«ι Ο socii ( neque enim ignari sumus ante malorum),

O passi graviora , dabit Deus his quoque finem 2⁴,

Vos et Scyllaeam rabiem penitusque sonantes

Accestis scopulos ‚ vos et Cyclopea saxa

Experti: revocate animos ‚ moestumque timorem

Mittite 3 forsan et haec olim meminisse juvabit.

Per varios casus ‚ per tot discrimina rerum ,

Tendimus in Latium , sedes ubi fata quietas
Ostendunt: illic fas reg-na resurgere Trojae.

Durate ‚ et vosmet rebus servate secundis, u

Talia voce refert ‚ curisque ingentibus aeger
Spem vultu simulat , premit altum corde dolorem.
Illi se praedae accingunt dapibusque futuris:
Tergora deripiunt costiS, et viscera nudant.

Pars in frusta secant , veribusque trementia figunt:
Littore ahena locant alii, flammasque ministrant.

Tum victu revocant vires; fusique per herbam

