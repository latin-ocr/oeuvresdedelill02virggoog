130' 'AENEmos LIBER 11. . „aa

Scinditur incertum studia in contraria vulgus·
Primus ibi ante omneS‚ magna comitante caterva ,
Laocoon ardens summa decurrit ab arce; ¹
Et procul z α O miseri, quoe tanta insania ‚ cives?
Creditis avectos hostes? aut ulla putatis
Dona carere dolis Danaum? sic notus Ulysses?
Aut hoc inclusi ligno occultantur Achivi3
Aut haec in nostros fabricata est machina muros ‚
Inspectum domos , venturaque desuper urbi;

Aut aliquis latet error ε equo ne credite , Teucri.

Quidquid id est , timeo Danaos et dona ferentes ⁴. ι»

Sic fatus , validis ingentem viribus hastam
ln latus inque feri curvam compagibus alvum
Contorsit ε stetit illa tremens ‚ uteroque recusso
Insonuere cavae gemitumque dedere cavernae:
Et, si fata Deum , si mens non laeva fuisset,
Impulerat ferro Argolicas foedare latebras:

Trojaque ‚ nunc stares , Priamique arx alta ‚ maneres ⁵.

Ecce manus juvenem interea post terga revinctum ⁶
Pastores magno ad regem clamore trahebant
Dardanidae3 qui se ignotum venientibus ultro ,

Hoc ipsum ut strueret , Trojamque aperiret Achivis,
Obtulerat , fidens animi, atque in utrumque paratus ,
Seu versare dolos, seu certae occumbere morti.

Undique visendi studio Trojana juventus

