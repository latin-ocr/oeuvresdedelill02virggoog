56 AENEIDOS LIBER 1. v·8o·

AEolus haec contra : « Tuus , o regina , quid optes
Explorare labor ‚ mihi jussa capessere fas est.
Tu mihi quodcumque hoc regni, tu sceptra ,Iovemque
Concilias; tu das epulis accumbere divum ‚
Nimborumque facis tempestatumque potentem. n
Haec ubi dicta , cavum conversa cuspide montem
Impulit in latus ε ac venti, velut agmine facto ,
Qua data porta , ruunt ‚ et terras turbine perflant.
Incubuere mari , totumque a sedibus imis
Una Eurusque Notusque ruunt ‚ creberque procellis
Africus; et vastos volvunt ad littora fluctus,
Insequitur clamorque virum ‚ stridorque rudentum·
Eripiunt subito nubes coelumque diemque
Teucrorum ex oculis ε ponto nox incubat atra.
Intonuere poli, et crebris micat ignibus aether τ
Praesentemque viris intentant omnia mortem.
Extemplo AEneae solvuntur frigore membra ε
Ingemit , et , duplices tendens ad sidera palmas ,
Talia voce refert ε Ο terque quaterque beati
Queis ante ora patrum , Trojae sub moenibus altis ,
Contigit oppetere! Ο Danaum fortissime gentis
Tydide , mene Iliacis occumbere campis
Non potuisse ‚ tuaque animam hanc effundere dextra ,
Saevus ubi AEacidae telo jacet Hector, ubi ingens
Sarpedon , ubi tot Simoi's correpta sub undis

Scuta virum galeasque etsortia corpora volvit} ι»,

